Problemă: Un sondaj pentru spectatorii TV arată următoarele rezultate:
La întrebarea “Vizionaţi comedii ?”, 352 au răspuns “Da”.
La întrebarea “Vizionaţi emisiuni de sport ?” 277 au răspuns “Da”.
La întrebarea “Vizionaţi şi comedii şi emisiuni sportive ?”, 129 au răspuns “Da”.
Acestea fiind date, găsiţi printre cei care vizionează măcar unul din genurile enunţate, procentajul celor
care vizionează doar comedii şi doar sport, respectiv al celor care vizionează ambele genuri de emisiuni.
Să folosim pentru rezolvarea acestei probleme cadrul prezentat mai sus.
Înţelegerea problemei: Aceasta este o problemă de tip “găseşte”.
Deci vom încerca să identificăm necunoscutele, datele şi condiţiile. Necunoscutele sunt procentajele
celor care vizionează doar comedii sau doar sport şi procentajul celor care vizionează ambele genuri.
Datele sunt trei numere: 352, 277 şi 129, reprezentând numărul de oameni care vizionează comedii,
sport şi respectiv ambele, simultan.
Să observăm că 352 include pe cei care vizionează comedii şi sport, dar şi pe cei care vizionează doar
comedii. Similar pentru 277.
Condiţiile nu sunt date explicit în enunţul problemei. Dar se ştie că procentajele nu pot fi mai mari decât
100 şi nu pot fi negative.
Conceperea unui plan de soluţionare: Aici vom examina părţile principale în detaliu.
Întâi, să analizăm necunoscutele mai în detaliu.
Pentru a calcula procentajul celor care vizionează doar comedii, de exemplu, avem nevoie de numărul
celor care vizionează cel puţin unul din genuri şi al celor care vizionează doar comedii.
De fapt aceste două necunoscute sunt implicate în calculul ambelor procentaje şi adevăratele
necunoscute sunt numerele de indivizi din fiecare categorie, respectiv numărul celor care vizionează
ambele genuri.
Apoi, să analizăm datele.
Întâi, numărul 352 este numărul celor care privesc comedii. Dar acesta nu e neapărat numărul celor care
vizionează doar comedii. Acesta include şi numărul celor care vizionează comedii şi sport. Similar
pentru numărul al doilea, 277.
Să folosim simboluri pentru a reprezenta fiecare dintre necunoscute:
Fie C numărul celor care privesc doar comedii,
S al celor care vizionează doar emisiuni sportive şi T al celor care vizionează măcar unul dintre genurile
de programe menţionate. 
Atunci, relaţiile dintre necunoscute vor fi:
C + 129 = 352
S + 129 = 277
C + S + 129 = T
Din aceste ecuaţii se obţin: C = 223, S = 148, T = 500 .
Astfel, procentajele cerute sunt 44.6%, 29.6% şi respectiv 25.8%.
Tot ce avem de făcut pentru rezolvarea acestei probleme este să analizăm relaţiile dintre date şi
necunoscute adică nimic mai mult decât “înţelegerea problemei”.
